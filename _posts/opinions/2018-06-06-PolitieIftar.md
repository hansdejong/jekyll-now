---
layout: post
title: Politie-iftar
categories : [Opinions]
tags: [Islam, politie]

comments: true
---  

Er zijn vlak na elkaar (4 en 5 juni) op twitter twee foto's verschenen met politie in uniform, iftar vierend. E&eacute;n over de politie Rotterdam, en eerder &eacute;&eacute;n over de politie Amsterdam. 

Ik heb daar op gereageerd met een enigszins verontwaardigde tweet (zie hieronder). Bij de Amsterdamse tweet had ik een conceptje aangemaakt maar niet verstuurd, bij de Rotterdamse heb ik dat weer opgeduikeld (het moet namelijk niet gekker worden) en het met een kleine aanpassing gepost, nog niet eens doorhebbend dat de twee tweets van dezelfde Iza afkomstig waren. (Sarah Izat blijkt achteraf bij de Rotterdamse politie te werken. Zie bijvoorbeeld <a href="https://www.trouw.nl/opinie/wie-als-ambtenaar-in-functie-een-hoofddoek-draagt-geeft-blijk-van-eigen-ongeschiktheid~a66c6a8f/" target="_blank">Patrick van Schie, directeur Telders-stichting</a>, hij blijkt me voor te zijn geweest. <i>Link naar Trouw, meestal kun je gratis een aantal artikelen lezen.</i>) Nu gebeurt dat laatste wel meer: iemand, of een collectief met een uitgesproken mening pusht een bepaalde actie of houding.

Een van de reacties was van een zekere Pim Jong Oen. Waarschijnlijk niet zijn of haar echte naam, maar de reactie klinkt inhoudelijk serieus genoeg om te proberen een onderbouwing te formuleren. En ook sommige dienders zullen misschien denken dat ze goed bezig zijn, toch?

Nu is dat een beetje glad ijs. Ik denk uitgesproken negatief over religie, en de islam in het bijzonder. Klinkt dat door, mag dat doorklinken in mijn oordeel? (De vraag of een diender daar vervolgens een boodschap aan moet hebben stel ik nog even uit.) Tot op zekere hoogte wel. Religie kun je afdoen als een rare mening. Maar raar of niet, zolang je anderen in hun waarde laat en er niet mee hindert mag je je er in alle vrijheid mee bezighouden. Met de islam is dat een ander verhaal. Ik wil best geloven dat er goedwillende goedgelovige (?!) moslims zijn, maar de religie van de islam staat op vele fronten ter discussie, als bron van ondermijnend geweld, groepsdruk en normloosheid, segregatie en isolationisme, remmende invloed op onderwijs, wetenschap en vrije meningsvorming, vijandigheid t.o.v. de "Westerse" cultuur, rechten en verworvenheden. 

Maar stel nou eens dat je daar als diender heel anders over denkt? Of misschien erken je wel dat er een hoop ellende uit de islamistische hoek komt maar denk je oprecht dat een beetje vriendelijkheid daarbij geen kwaad kan?<br>
Pim Jong Oen heeft natuurlijk een punt dat het goed is wanneer de sterke arm midden in de samenleving staat (niet zijn woorden), maar ik denk dat je dat moet doen door je op allerlei feesten, bijeenkomsten en partijen op een positieve manier te laten zien, maar je niet te verbinden. Bewaar distantie. De islam maakt deel uit van een scherpe polarisatie die de Westerse maatschappijen zeer diep verdeelt. Je gaat ook geen biertjes drinken met Hells Angels als die een gemeenschap verstoren. Je probeert wel op speaking terms te blijven, maar je zorgt dat je boven de partijen staat, onpartijdig dus.<br>
Dat je vriendschappelijk met moslims omgaat, niks mis mee, maar de Nederlandse maatschappij is niet op basis van religies georganiseerd, zeker niet als die een (zeer omstreden) politieke agenda hebben. Mensen spreek je aan als mensen, individuen. Je gaat ze niet bevestigen in hun zelf gecre&euml;erde achterstelling en slachtofferschap als deel van een isolationistische groep die vaak niet wordt geaccepteerd, onder het motto dat ze wel een kontje kunnen gebruiken.

Ok&eacute;, zo ziet u ze niet, moslims zijn niet zielig en verdienen geen speciale ondersteuning omdat ze bij de goegemeente volslagen onverdiend niet goed liggen.<br>
Wat maakt moslims en hun feesten dan anders dan andere samenkomsten van mensen? Gaat de politie in uniform naar voetbalwedstrijden (anders dan om supportersrellen te beteugelen) om duidelijk te maken dat hun hart ook warm klopt voor de voetbalsport? Gaat u in zwembaden in uniform op de zonneweide liggen en ijsjes eten met de badgasten, om duidelijk te maken dat u ook midden in de maatschappij staat en de zwemmer wil steunen in zijn  of haar geweldige bijdrage aan de verbinding van de maatschappij? Gaat u ook in uniform meezingen met gospelkoortjes in de Bijlmer zodat de ex-Surinamers en Ghanezen daar het gevoel krijgen dat er nu echte verbinding ontstaat?<br> Nee, dat is inderdaad belachelijk. In uw vrije tijd zult u wel eens festivals of concerten of religieuze bijeenkomsten bezoeken om te zien hoe het er daar aan toe gaat, maar in uniform, als vertegenwoordiger van de overheid wandelt u rond en straalt u neutraal gezag uit. Af en toe een vriendelijk woordje of een loempia, prima, maar ondertussen speelt u achteloos met de eventuele knuppel en rammelt met de handboeien, om te laten zien dat het allemaal wel ordelijk blijft, want daar zorgt u voor. 

Zodra u als overheidsdienaar zoete broodjes bakt met een specifieke groepering waar u met allerlei kunstgrepen verbinding mee zoekt, weet u eigenlijk al dat het heel erg mis is. 

Graag gedaan.

<br><br>
![Tweet Iza Amsterdam]({{ site.baseurl }}/assets/pictures/IzaAdam.png)
<i>Tweet Iza Amsterdam</i><br><br>
![Tweet Iza Rotterdam]({{ site.baseurl }}/assets/pictures/IzaRdam.png)
<i>Tweet Iza Rotterdam</i><br><br>
![Mijn tweet]({{ site.baseurl }}/assets/pictures/iftartweet.png)
<i>Mijn tweet</i><br><br>
![Pim Jong Oen]({{ site.baseurl }}/assets/pictures/jongoen.png)
<i>Pim Jong Oen</i><br><br>

Zie ook:<br>
<a href="http://www.carelbrendel.nl/2017/06/23/imam-gebruikt-amsterdamse-politie-om-islamitisch-centrum-te-promoten/" target="_blank">Karel Brendel</a> 23-06-2017<br>
<a href="https://twitter.com/CarelBrendel/status/1091365975562309634" target="_blank">Karel Brendel</a> 01-02-2019<br>




