---
layout: post
title: Leer-centrum
categories : [Opinions, _Draft]
comments: True
---

<!--<h4>Inleiding</h4>-->
Dit stukje is een brainstorm over een mogelijk op te zetten "leerhuis".<br>
(Dat die term niet in de titel is overgenomen hoewel die de lading van wat me voor ogen staat beter dekt, komt omdat die vaak gebruikt wordt voor religieus geori&euml;nteerde clubjes).<br>
Ik stel me voor een soort activiteitenruimte op te zetten (misschien in het Zonnehuis of naast de bibliotheek) waar iedereen binnen kan lopen 
en waar het gemeenschappelijke uitgangspunt is dat je iets wilt leren. Als hobby of omdat je het echt nodig hebt. Of waar je heen gaat om iets te doen of te lezen over iets wat je al kunt en wat je bereid bent aan anderen uit te leggen.<br>
In een bibliotheek haal je een boek, of je zit er te lezen waarbij je meestal niet gestoord wilt worden. 
In het leerhuis doe of leer je iets. En als je er beter in wordt wil je dat ook aan anderen overbrengen, en wil je er dus ook door anderen over aangesproken worden.<br>(Maar ook kun je bijvoorbeeld via een prikbord hulp vragen om iets te leren.)<br>
Dat kunnen activiteiten zijn als breien en haken, tuinieren, kunstzinnige dingen maken, school- en huiswerk of programmeren. Maar ook het (voor-)lezen van een boek, 
of het leren van een taal.<br>
Van sommige activiteiten is het niet goed mogelijk de activiteit zelf in het leerhuis te doen omdat je er bijvoorbeeld spullen voor nodig hebt (tuinieren en programmeren bijvoorbeeld), 
maar je kunt er wel over lezen of kennis en boeken of websites over uitwisselen.<br>
Het basis idee: een omgeving om dingen te leren en om anderen in de gelegenheid stellen iets op te steken.<br>
Het idee lijkt een beetje op een buurthuis, maar de activiteiten komen uit de bezoekers zelf, en hoe het zich ook ontwikkelt, je probeert het anderen mogelijk te maken geconcentreerd met iets bezig te zijn.<br>
Gezellig, maar gericht op kennisoverdracht. Een omgeving voor iedere leeftijd, waar je geconcentreerd bezig kunt zijn, 
maar waar het elkaar storen volledig geaccepteerd is zolang dat maar gericht is op nieuwsgierigheid en verder willen komen.


<!-- <a href="{xxx% post_url 2015-12-07-SBT %xxx}">Vervolg &rArr;</a> -->
